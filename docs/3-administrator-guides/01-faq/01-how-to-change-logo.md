---
title: Jak zmienić logo YetiForce na własne?
description: W systemie YetiForce możemy znaleźć kilka miejsc w których znajduje się domyślnie logo YetiForce, w jaki sposób możemy zmieniać loga na własne.
keywords:
  - video
  - tutorials
  - Settings
tags:
  - video
  - tutorials
preview: 01-how-to-change-logo-1.jpg
---

Personalizacja systemu jest bardzo ważna, ponieważ pozwala na tworzenie bardziej dopasowanego systemu dla jego użytkowników, w szczególności gdy chcemy zmienić podstawowe elementy tj. **logo**. Domyślnie w systemie logo YetiForce jest umieszczone w kilku miejscach, przeczytaj cały artykuł jeżeli chcesz dowiedzieć się jak zmienić logo w aplikacji!

## Zmiana logo na ekranie logowania

Pierwsze miejsce, w którym widać logo YetiForce jest panel logowania do systemu. Jest to bardzo wrażliwe okno, dlatego nie powinno zawierać żadnych nadmiarowych informacji o systemie (dla bezpieczeństwa) a logo powinno jasno określać do kogo należy system.

![how-to-change-logo-1.jpg](01-how-to-change-logo-1.jpg)

System YetiForce pozwala na dowolną zmianę domyślnego loga na dowolną inną grafikę, aby to zrobić powinniśmy przejść do panelu konfiguracyjnego i ustawić nowe logo. W pierwszej kolejności przejdź do [`Konfiguracja systemu → Uprawnienia → Role`](/administrator-guides/permissions/roles/) i najedź na najwyższy element w strukturze organizacyjnej firmy (u mnie ta rola nazywa się Organizacja).

![how-to-change-logo-2.jpg](01-how-to-change-logo-2.jpg)

Po najechaniu pojawi się ikonka obrazka, gdy ją klikniesz pojawi się okno załadowania nowej ikony.

![how-to-change-logo-3.jpg](01-how-to-change-logo-3.jpg)

## Zmiana logo w menu

Logo, które widoczne jest na samej górze menu obok nazwy obecnie zalogowanego użytkownika można zmienić przechodząc do `Firma → Struktura organizacji`. Tam należy wybrać nasz oddział, następnie za pomocą przycisku edycji ✎ w prawym górnym rogu edytować rekord i na samym dole strony najpierw usunąć obecne logo, a następnie dodać nowe. Po zapisaniu zmian nasze nowe logo będzie widoczne w menu.

![how-to-change-logo-4.jpg](01-how-to-change-logo-4.jpg)
